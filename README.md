# Praca-Dyplomowa
Niniejsza praca dyplomowa omawia temat modyfikacji kodera i dekodera entropijnego w implementacji kodera i dekodera obrazu opartego na standardzie JPEG2000. W ramach pracy podmienię kodowanie arytmetyczne wykorzystywane w oryginalnej implementacji na asymetryczny system numeryczny (ANS). Na początku omówię podstawy teoretyczne dotyczące kompresji oraz kodowania entropijnego. Następnie przedstawię podstawowe algorytmy kodowania entropijnego tłumacząc ich działanie na przykładach. Później omówię ogólną koncepcję standardu JPEG2000. Po części teoretycznej przedstawię wszystkie modyfikacje dokonane na oryginalnej implementacji, przedstawiając fragmenty kodu źródłowego. Na końcu przetestuję poprawność nowego kodera i dekodera oraz porównam ich działanie z oryginalną wersją.
